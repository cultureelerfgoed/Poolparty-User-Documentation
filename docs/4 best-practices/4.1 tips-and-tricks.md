---
layout: home
title: Tips & Tricks PoolParty
nav_order: 1
has_children: false
parent: Best practices & veelgestelde vragen
---

{: .no_toc .text-delta }


<script>
{% include js/custom.js %}
</script>

<!-- Overlay (only once) -->
<div id="overlay" 
     style="display: none; 
            position: fixed; 
            top: 0; 
            left: 0; 
            width: 100%; 
            height: 100%; 
            background: rgba(0, 0, 0, 0.8); 
            justify-content: center; 
            align-items: center; 
            z-index: 1000;">
  
  <img id="zoomImage" 
       alt="Zoomed Image" 
       style="max-width: 90%; 
              max-height: 90%; 
              cursor: zoom-out;" 
       onclick="closeZoom()" />
</div>


# Tips & Tricks PoolParty

## Nieuwe thesaurus of niet?

Voordat je met een thesaurus begint is het van belang te overwegen of een nieuwe thesaurus noodzakelijk is. Het uitgangspunt binnen de erfgoedsector is om zoveel mogelijk gebruik te maken van bestaande thesauri, zoals de Cultuurhistorische Thesaurus, de AAT, of RKD Artists. Dit voorkomt versnippering van termen en maakt het eenvoudiger collecties met elkaar te verbinden. Als het gaat om termen die op zijn plaats zouden kunnen zijn in al bestaande thesauri, is het raadzaam om eerst met de bronhouder van deze thesaurus te overleggen of de gewenste termen kunnen worden opgenomen - en zo ja, of ze dan ook in de gewenste hiërarchische relatie kunnen worden opgenomen met de gewenste definitie. Nieuwe termen om cultureel erfgoed te beschrijven kunnen bijvoorbeeld meestal eenvoudig worden toegevoegd aan de Cultuurhistorische Thesaurus. *Opgenomen uit* [Thesauri bij de RCE - Best practices](https://kennis.cultureelerfgoed.nl/index.php/Thesauri_bij_de_RCE_-_Best_practices#introductie)

## Denk eerst na over je thesaurus
Bij het aanvangen van de creatie van een volledig nieuwe thesaurus is het essentieel om grondig na te denken
over de hiërarchische structuur ervan. Overweeg het doel van de thesaurus, verzamel de relevante begrippen,
verfijn de betekenis van elke term, groepeer deze termen in zinvolle categorieën en leg gedegen relaties tussen
de termen vast, zoals synoniemen, homoniemen, bredere begrippen, smallere begrippen, enzovoort. Het is
belangrijk om de nodige tijd te nemen om deze zaken vast te stellen; direct aan de slag gaan is niet raadzaam.

## Bepaal je doel
Waarvoor dient de thesaurus? Is het voor algemeen gebruik of is het gespecialiseerd voor een bepaald vakgebied, een specifiek type erfgoed, of bepaalde collecties? Dit helpt je om de thesaurus af te bakenen en termen te ordenen.

## Verzamel woorden
Verzamel een lijst van woorden die je wilt opnemen. Je kunt beginnen met een kernset van veelvoorkomende woorden en van daaruit uitbreiden. 

## Categoriseer woorden
Groepeer woorden in categorieën of thema's op basis van hun betekenissen. Bijvoorbeeld categorieën zoals "materialen", "personen", "gebeurtenissen", enzovoort. Een thesaurus is geen woordenboek, maar gaat om categorieën en onderliggende relaties. 

## Identificeer synoniemen
Geef waar mogelijk synoniemen of alternatieve schrijfwijzen aan voor een term. Dit verbetert de vindbaarheid. 

## Geef definities
Bedenk voor elk woord een definitie. Gebruik hiervoor niet meer dan ca. 80 woorden om de leesbaarheid te vergroten. 

## Erken bronnen
Als je bestaande bronnen of verwijzingen gebruikt, zorg er dan voor dat je de juiste erkenning geeft en je houdt aan auteursrechten- en licentieregels. 

## Benoem gerelateerde termen
Geef andere termen weer waar de beschreven term een kenmerkende relatie mee heeft. Doel hiervan is een effectieve verwijsstructuur te maken. Dit is niet bedoeld om uitputtend woorden op te sommen die een verre relatie hebben, en ook niet voor de bovenliggende en onderliggende term. Te veel irrelevante verwijzingen maken verbanden onoverzichtelijk.

## Overweeg hiërarchische woordrelaties
Denk na over verwante woordrelaties zoals bredere termen (woorden die algemener zijn) en nauwere termen (woorden die specifieker zijn). Het opnemen van deze relaties zorgt ervoor dat gebruikers ook deze termen te zien krijgen bij een zoekactie. Bijvoorbeeld, als je zoekt op 'goud', kan een bredere relatie met 'edelmetaal' ervoor zorgen dat gebruikers ook (optioneel) objecten te zien krijgen die een relatie hebben met de term 'zilver'.

## Zoek feedback
Verzamel indien mogelijk feedback van collega's en potentiële gebruikers om de kwaliteit en bruikbaarheid van je thesaurus te verbeteren. 

## Besef dat de PoolParty omgeving is voor het beheren van thesauri
PoolParty fungeert als een thesaurusbeheersysteem waarin begrippen en termen worden opgenomen voor
metadatering en het aanduiden van bijvoorbeeld documenten. Het is belangrijk te begrijpen dat de koppeling
met applicaties en databases buiten de thesaurus plaatsvindt. PoolParty is niet primair bedoeld om ook data op te
slaan. Mocht er behoefte zijn aan verduidelijking, neem dan gerust contact met ons op via
thesauri@cultureelerfgoed.nl.

## Denk ook na over meerdere thesauri
Denk aan de mogelijkheid om je thesaurus op te splitsen in meerdere thesauri, aangezien dit gunstig kan zijn
voor de beheersbaarheid. De noodzaak van opsplitsing wordt bovendien bepaald door de toepassing of
applicatie waarin de thesaurus wordt gebruikt. Let wel op om onnodige opsplitsing te voorkomen, en houd
rekening met een gebalanceerde afweging tussen beheersbaarheid en overzichtelijkheid.

## Stel eerst een uri strategie vast
Voordat je begint met het ontwikkelen van je thesaurus, is het van essentieel belang om een URI-strategie vast
te stellen. Definieer een duidelijke prefix, het deel van de URI waarin de naam van je organisatie wordt
opgenomen, en waarbij wordt aangegeven dat het een term- en naamthesaurus betreft, bijvoorbeeld als
**https://{organisatie}/term/{naamthesaurus}/**.

## Gebruik voor je uri’s uuid’s of een referentienummer (uniek)
Zorg voor een onderscheidende identificatie van je URI&#39;s door gebruik te maken van UUID&#39;s of
referentienummers. Hoewel een term op basis van zijn naam, zoals &#39;Mixed drink&#39; in een cocktailthesaurus, een
URI kan hebben zoals [https://digitaalerfgoed-test.poolparty.biz/cocktails/mixeddrink](https://digitaalerfgoed-test.poolparty.biz/cocktails/mixeddrink), 
brengt dit een nadeel met zich mee. Als het label om welke reden dan ook wijzigt, moet ook de URI worden aangepast. Om dit te
voorkomen, is het raadzaam om een betekenisloos uniek kenmerk, zoals een UUID of referentienummer, toe te
voegen aan elke specifieke term. In de Cocktail-ontologie is bijvoorbeeld de URI voor &#39;Mixed drink&#39;
[https://digitaalerfgoed-test.poolparty.biz/cocktails/54702498-ad42-4af6-b28a-2276215450da](https://digitaalerfgoed-test.poolparty.biz/cocktails/54702498-ad42-4af6-b28a-2276215450da).

## Gebruik de skos ontologie predikaten waarvoor ze bestemt zijn
Optimaliseer het gebruik van SKOS-ontologie-predicaten door ze doelgericht in te zetten. Hoewel dit
vanzelfsprekend lijkt, is het belangrijk om van te voren te controleren wat de verschillende SKOS-relaties en
attributen precies betekenen. Raadpleeg de officiële SKOS-reference op [https://www.w3.org/TR/skos-reference/](https://www.w3.org/TR/skos-reference/)
voor een gedetailleerd inzicht in hun functies en toepassingen.

## Stel taal in voor je thesaurus
Bij het opzetten van een project in PoolParty is het belangrijk om vooraf goed na te denken over de talen die je wilt opnemen, 
zoals Nederlands, Frans, Duits en Engels, en om te bepalen welke taal de standaardtaal wordt.

## Werk vooral met toptermen in de plaats van SKOS schemes
Optimaliseer je thesaurusstructuur door voornamelijk met toptermen te werken in plaats van SKOS schemes.
Hanteer als uitgangspunt één SKOS scheme per thesaurus, waarbij een nieuwe rubriek of hoofdterm wordt
gedefinieerd als een SKOS topterm. Deze benadering vergemakkelijkt een gestructureerde en overzichtelijke
opbouw van je thesaurus.

## Denk goed na over polyhierarchie
Neem de tijd om goed na te denken over polyhierarchie in je thesaurus. Als een term onder verschillende
&#39;broader terms&#39; valt, stel dan eerst vast of de term niet twee verschillende begrippen betreft. Indien niet, realiseer
je dan dat bij het plaatsen van een term onder verschillende 'broader terms', de &#39;narrower terms&#39; ook worden
opgenomen onder beide 'broader terms'.

## Gebruik in bij labels geen hoofdletters mits je te maken hebt met eigennamen
Bewaar consistentie in je labelling door geen hoofdletters te gebruiken, tenzij het om eigennamen gaat. Het is
een best practice om labels niet te laten beginnen met een hoofdletter of volledig in kapitalen te schrijven. Dit
biedt flexibiliteit aan ontwikkelaars bij het tonen van de thesaurus in applicaties, waar ze deze instelling altijd
kunnen aanpassen.

## Kies duidelijk voor meervoud of enkelvoud bij je prefLabels
Zorg voor helderheid in je thesaurus door van tevoren een keuze te maken tussen enkelvoud en meervoud voor
de &#39;prefLabels&#39;. Nadat je deze keuze hebt gemaakt, plaats je de andere optie in &#39;skos:altLabel&#39;, waardoor op beide
varianten kan worden gezocht. Dit principe geldt voor alle talen die je opneemt in je thesaurus.

## Werk bij homoniemen met qualifiers
Bij het opbouwen van een thesaurus kunnen snel dezelfde termen met verschillende betekenissen naar voren
komen. Om deze qua label te onderscheiden, is het gebruik van qualifiers essentieel. Denk zorgvuldig na over
de naamgeving van de qualifier en plaats deze tussen haakjes achter de naam van de term.

## Zorg dat iedere term een scope Note heeft
Het opnemen van een scope note voor elke term is belangrijk bij het gebruik van een thesaurus voor het
metadateren van gegevens. Het is van belang voor degenen die deze taak uitvoeren om geen misverstanden te
hebben over de betekenis van een term. Dit waarborgt consistentie en uniforme metadatering van gegevens, wat
op zijn beurt bijdraagt aan het verbeteren van de zoekervaring van de gebruiker.

## Maak een scope note niet te lang
Bij het opstellen van een scope note, beperk de lengte ervan. Deze is uitsluitend bedoeld voor het verduidelijken
van de term voor degene die metadateert. Indien uitgebreidere uitleg nodig is, plaats deze dan in
&#39;skos:definition&#39;. Het is belangrijk te realiseren dat een thesaurus geen encyclopedie is, maar een instrument om
data te voorzien van zoektermen.

## Werk in je thesaurus met statussen
Implementeer statussen in je thesaurus om aan te geven of een term als kandidaat of definitief wordt beschouwd.
Deze aanpak stelt ontwikkelaars in staat om een selectie te maken van welke termen wel of niet gebruikt mogen
worden voor het metadateren in een applicatie.

## Gebruik een eigen (custom) ontologie bij het opzetten van een custom scheme
Bij het creëren van een custom scheme in PoolParty is het verstandig een eigen (custom) ontologie te gebruiken.
In de praktijk stuit je bij het opzetten van een thesaurus al snel op de beperkingen van SKOS, waarbij je vaak
behoefte hebt aan extra relaties of attributen. In PoolParty kun je een eigen ontologie maken, zelfs op basis van
standaardvocabulaires zoals schema.org of dcterms.
Let op, bij het gebruik van een standaardvocabulaire betekent het gebruik van enkele predicaten vaak dat je de
volledige structuur overneemt. Bovendien voeg je modeltechnisch gezien een ander vocabulaire toe binnen
SKOS, aangezien bij het maken van een thesaurus in PoolParty alle relaties en attributen vallen onder de class
skos:Concept.

## Zet altijd eerst je custom ontologie op papier
Zorg ervoor dat je de basis legt voor je ontologie voordat je begint, vooral als het SKOS-vocabulaire niet
toereikend is. Documenteer alle aspecten, inclusief eventuele extra relaties en attributen die je wilt toevoegen,
zoals een attribuut voor het opnemen van verwijzingen naar afbeeldingen.

## Zet je custom scheme uit, wanneer je een skos:broader wijzigt
Een heel praktische tip, wanneer je dit niet doet duurt de verwerking veel langer en sta je bij iedere aanpassing
van de broader term een tijd te wachten. Vergeet niet wanneer je klaar bent het schema weer aan te zetten.

## Denk na over het koppelen met andere thesauri via SKOS matches
Dit wordt nog weleens vergeten. Houd rekening met de mogelijkheid om je thesaurus te koppelen aan andere
thesauri via SKOS-matches, aangezien dit vaak over het hoofd wordt gezien. Het leggen van deze verbindingen
stimuleert het zoeken van data over meerdere thesauri heen. Wij beschouwen dit als een essentieel aspect bij het
opzetten van een thesaurus, zoals vertaald binnen de NDE naar het
[https://termennetwerk.netwerkdigitaalerfgoed.nl/](https://termennetwerk.netwerkdigitaalerfgoed.nl/). 
Zorg voor regelmatig onderhoud en controle van deze
matches, zoals skos:exactMatch en skos:closeMatch. Het principe blijft gelden: gebruik dit attribuut waarvoor
het is bedoeld.

## Zorg voor het regelmatig updaten van je thesaurus
Vernieuw je Extraction Model om ervoor te zorgen dat je thesaurus altijd up-to-date is. Het niet actueel houden
van je model kan vaak resulteren in een oranje status van je project.

## Doe regelmatig een kwaliteitscontrole via Quality management
Zodat je inzicht krijgt in eventuele conflicten in je thesaurus.

## Maak je thesaurus niet onnodig complex
Bewaar eenvoud in je thesaurus en vermijd onnodige complexiteit. Hanteer als richtlijn één ontologie voor één
organisatie en één custom scheme voor één project. Het gebruik van meerdere schemes maakt de structuur
onoverzichtelijk en is vaak niet nodig. Door gebruik te maken van domain en range kun je de inrichting zo
optimaliseren dat je per domein alleen de relevante attributen of relaties ziet, wat bijdraagt aan
overzichtelijkheid en effectiviteit. Voor meer uitleg over domain en range kunt u altijd naar ons mailen op:
thesauri@cultureelerfgoed.nl.